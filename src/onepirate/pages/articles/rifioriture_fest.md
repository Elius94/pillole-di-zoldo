<img src="../RiFioriture_Logo.png" width="100%" alt="Rifioriture Fest">

> Festival dell’abbandono, della rinascita e delle emozioni

Rifioriture Fest è vivere una giornata intera a Colcerver, un piccolo borgo della Val di Zoldo. E’ condividere
emozioni, curiosare tra i vicoli, parlare con i pochi abitanti. E’ entrare in contatto con l’abbandono della
montagna e sognare insieme una sua rinascita.
Ad ogni ora del giorno si possono incontrare tra le vie del paese i protagonisti del palinsesto, e nell’arco
della giornata, sia nel paese che nei prati e boschi attorno ad esso, ogni ospite crea un evento unico per
raccontare a suo modo un tema: spopolamento e rifioritura dei paesi di montagna, ricordi e tradizioni del
passato, ambiente.

### LOCATION: Colcerver

<meta src="../../DJI_0108-min.JPG" height="400px" />

Colcerver non è solo una manciata di case immerse nel bosco della Val di Zoldo, è molto di più.
Passeggiando tra le sue vie è impossibile non percepire nell’aria la magia rilassata di un posto speciale.
Potrebbe essere un museo a cielo aperto, una comune di artisti, un libro stracolmo di storie incredibili, un
luogo appartenente sia al passato che al futuro.

### ACCESSIBILITÀ: 

Il paese è raggiungibile a piedi partendo dalla frazione Pralongo, attraverso una strada
asfaltata (circa 45 min a piedi) o tramite un sentiero molto ben tenuto (circa 30 min), entrambi in bellissimi
boschi di latifoglie. Clicca qui per scaricare una mappa in formato pdf.
La scelta di rendere l’evento accessibile solo camminando è un invito a immergersi in un bosco bellissimo, a
ritagliarsi il proprio tempo con il proprio personalissimo passo, a vivere i sentieri della Val di Zoldo.
Per le persone con mobilità ridotta è organizzata una navetta ad orario definito (andata ore 10, 14.30;
ritorno ore 18) direttamente dal parcheggio di Pralongo.

### AMBIENTE: 

<img src="../DJI_0228-min.JPG" width="100%">

Uno dei valori più importanti dell’evento è la riduzione del suo impatto ambientale. La scelta di
rendere l’evento raggiungibile solo a piedi consente di evitare emissioni di gas serra e rumori derivanti dal
passaggio di macchine in mezzo al bosco, che andrebbero a disturbarne la fauna; sono presenti contenitori
per la raccolta differenziata per eventuali rifiuti prodotti.
Inoltre, la freschissima (e gratuita!) acqua di montagna è disponibile nelle numerose fontane di Colcerver.
Niente plastica!

## LINEUP:

- BOSCO con Merino Mattiuzzi
  Scoprendo il bosco con il suo custode.
  “Se vai nel bosco e non vuoi vedere, ti sembrerà tutto uguale, monotono. Se invece ci entrarai con curiosità, ti sembrerà come un museo”
- Les Fleurs de Mars con Sergio Tanara
  Fiori su tela, da Marte a Colcerver.
  In un futuro in cui sulla Terra non ci sono più fiori uno scienziato scopre i Fiori di Marte, li rappresenta in dodici tele, trapiantate a Colcerver.
- La propria strada con Patogiramondo
  Racconti di partenze, scoperte, ritorni.
  Da Zoldo a Santiago, trovando se stessi. Un “vagamondo” che dopo mille avventure è tornato a casa.
- ALTRI OSPITI SARANNO ANNUNCIATI IN SEGUITO!

### PATROCINI:

<a href="https://www.valdizoldo.net/it/home"><img src="../vdz.png" width="30%" alt="Consorzio Turismo Val di Zoldo"></a>
<img src="../cvdz.png" width="30%" alt="Comune Val di Zoldo">
<a href="https://www.angelini-fondazione.it/"><img src="../logo_angelini.png" width="30%" alt="Fondazione Angelini" style="padding: 50px; padding-left: 100px; padding-right: 100px;"></a>