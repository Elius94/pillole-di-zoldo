> Pillole di Zoldo è una pagina nata a inizio 2020 per promuovere le bellezze meno conosciute della Val di Zoldo. Siamo innamorati dei vicoli delle frazioni più remote, dei silenziosi boschi di faggi e dei tramonti da cime solitarie. Ci piace leggere storie tra le cenge del Pelmo e ascoltare concerti nelle fontane di pietra.

<br />

### LUCIO RADAELLI
<p align="center">
    <img width="50%" src="./lucio.jpg"/>
</p>

Sono uno studente magistrale in Ingegneria Energetica, profondamente ed inguaribilmente innamorato della montagna. Per anni ho cercato invano di trovare un modo per sfogare le mie idee e la mia originalità, poi ho trovato l’antidoto: unirle alla mia passione. Così è nata @pilloledizoldo, la pagina Instagram che promuove la Val di Zoldo, l’anfiteatro dolomitico dove ritrovo me stesso, dove sfuggo dalla frenesia della vita di tutti i giorni… insomma, la mia Itaca.

<br />
<br />

### GIOVANNI BEZ
<p align="center">
    <img width="50%" src="./giovanni.jpg"/>
</p>

Nasco in Val di Zoldo una valle che poggia la sua schiena tra il Pelmo e il Civetta. Fin da bambino correre e arrampicare tra gli alberi del bosco dietro casa, o sdraiarsi su un prato per ore ad ascoltare il vento era la normalità, tant’è che per coglierne la bellezza ho dovuto vivere lontano molti anni. Così piano piano ho capito che nella mia infanzia ben poco era stato “normale” agli occhi di chi non è cresciuto in un contesto montano. Sono laureato alla triennale di Scienze della Comunicazione di Bologna, dove ho potuto immergermi nello studio della produzione di significati. Tendenzialmente prediligo testi audiovisivi, tant’è che mi sono laureato con una tesi sul documentario “Free Solo” vincitore agli Oscar 2019 (“Free Solo: realtà come esperienza estetica, nel documentario”). Fotografia, video e scrittura sono ciò che mi fanno sentire vivo, ovviamente dopo una camminata in compagnia di amici su qualche cima all’alba o al tramonto